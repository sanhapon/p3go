---
title: ข้อควรรู้เกี่ยวกับการเปลี่ยนถ่ายน้ำมันเครื่อง
date: "2021-07-23"
slug: "engine-oil"
category: "เรื่องเกี่ยวกับรถยนต์"
mainPicture: "../../images/engine-oil-1.jpg"
---

***น้ำมันเครื่อง*** คือ สารหล่อลื่นเครื่องยนต์ ทำหน้าที่คล้ายฟิล์มเคลือบชิ้นส่วนโลหะ มีคุณสมบัติช่วยลดการเสียดสีและเสียดทาน ขณะที่มีการเคลื่อนไหวของเครื่องยนต์ น้ำมันเครื่องมีความสำคัญต่อเครื่องยนต์เป็นอย่างมาก เพราะทุก ๆ ชิ้นส่วนของระบบเครื่องยนต์เมื่อมีการทำงาน แต่ละชิ้นส่วนจะทำการเสียดสีกันอยู่ตลอดเวลา ทำให้เกิดความร้อนสะสมที่พื้นผิวของวัตถุที่เสียดสีกัน หลังจากเกิดการเผาไหม้ มักจะมีสิ่งสกปรกตกค้างอยู่ที่ห้องเครื่อง เราจึงจำเป็นต้องใช้น้ำมันเครื่องในการหล่อลื่นเครื่องยนต์

<img src="../../images/engine-oil-1.jpg" width="70%"></img>

<br />
**ประโยชน์ของน้ำมันเครื่อง**
    * ช่วยระบายความร้อนให้ชิ้นส่วนของเครื่องยนต์
    * ป้องกันการเกิดสนิม การกัดกร่อน คราบเขม่าควัน
    * ลดการเกิดสิ่งสกปรกที่เกิดจากการเผาไหม้
    * ช่วยหล่อลื่นชิ้นส่วนต่าง ๆ ของเครื่องยนต์
    * ช่วยลดแรงเสียดทานและการสึกหรอของเครื่องยนต์

<br />
**ทำไมต้องเปลี่ยนถ่ายน้ำมันเครื่อง?**  น้ำมันเครื่องเปรียบเสมือนหัวใจหลักของเครื่องยนต์ เมื่อน้ำมันเครื่องถูกใช้งานก็ส่งผลให้มีการเสื่อมคุณภาพลงเรื่อย ๆ  หากลองสังเกตเวลาที่เรานำรถยนต์ไปเปลี่ยนถ่ายน้ำมันเครื่องหลังจากใช้งานมาครบระยะที่กำหนด เราจะสามารถเห็นได้ชัดเลยว่า  น้ำมันเครื่องตอนถ่ายออกมีลักษณะสีเข้มและเหนียวมาก ต่างกับตอนก่อนใช้งานที่น้ำมันเครื่องเหลวและใส บางครั้งเราจะเห็นตะกอนและคราบเขม่าต่าง ๆ ปนอยู่ด้วย เพราะฉะนั้นเราควรนำรถยนต์ไปเปลี่ยนถ่ายน้ำมันเครื่องตามระยะเวลาที่กำหนด หรือ หากมีการใช้งานรถยนต์อย่างหนัก ก็สามารถนำเข้าไปเปลี่ยนได้เช่นกัน ข้อดีของการเปลี่ยนน้ำมันเครื่องตามที่กำหนด จะช่วยให้
    * รักษาเครื่องยนต์ให้สะอาด
    * ยืดอายุการทำงานของเครื่องยนต์

<br />
**น้ำมันเครื่องมีกี่ประเภท?**  การเลือกใช้น้ำมันเครื่องที่เหมาะสม จะช่วยให้เครื่องยนต์ทำงานได้เติมประสิทธิภาพ และยืดอายุการใช้งานได้อีกนาน  ซึ่งในปัจจุบันนี้น้ำมันเครื่องยนต์มีให้เลือกซื้อหลากหลายยี่ห้อด้วยกันตามท้องตลาด แต่มักจะมีความแตกต่างกันในแต่ละยี่ห้อ เช่น สารเพิ่มคุณภาพ ซึ่งจะเป็นสูตรเฉพาะของแต่ละยี่ห้อ โดยทั่วไปน้ำมันเครื่องจะแบ่งออกเป็น 3 ชนิดหลัก ๆ  ได้แก่
* ***น้ำมันเครื่องสังเคราะห์ (Full Synthetic)***
    * เป็นน้ำมันเครื่องที่ผ่านกระบวนการผลิตและกลั่นด้วยเทคโนโลยีขั้นสูง โดยน้ำมันเครื่องชนิดนี้มีผ่านการคิดค้นและวิจัยมาเป็นอย่างดีในแต่ละขั้นตอนและกระบวนการกลั่น ทำให้น้ำมันเครื่องที่ได้จะมีความบริสุทธิ์ มีคุณภาพสูงในการปกป้องและหล่อลื่นเครื่องยนต์  ส่งผลให้เครื่องยนต์สามารถทำงานได้เต็มสมรรถนะ
    * ระยะใช้งานประมาณ 10,000 -15,000 กิโลเมตร

* ***น้ำมันเครื่องกึ่งสังเคราะห์ (Semi Synthetic)***
    * เป็นน้ำมันเครื่องสังเคราะห์แท้ผสมกับน้ำมันจากธรรมชาติ มีจุดประสงค์เพื่อให้น้ำมันเครื่องนั้นมีคุณสมบัติที่ดีขึ้นกว่าน้ำมันเครื่องธรรมดาทั่ว ๆ ไป และยังมีราคาที่ย่อมเยากว่าน้ำมันเครื่องสังเคราะห์อีกด้วย
    * ระยะใช้งานประมาณ 7,000 – 10,000 กิโลเมตร

* ***น้ำมันเครื่องธรรมดา (Mineral Oil)***
    * เป็นน้ำมันที่ได้จากการกลั่นน้ำมันดิบ (ปิโตรเลียม) หรือเข้าใจง่าย ๆ คือ น้ำมันที่มาจากธรรมชาติ 100% น้ำมันเครื่องชนิดนี้จะมีราคาที่ต่ำกว่าน้ำมันเครื่องประเภทอื่น ๆ
    * ระยะประมาณ 5,000 – 7,000 กิโลเมตร

[more info](https://www.brg.co.th/what-is-engine-oil/#:~:text=%E0%B8%99%E0%B9%89%E0%B8%B3%E0%B8%A1%E0%B8%B1%E0%B8%99%E0%B9%80%E0%B8%84%E0%B8%A3%E0%B8%B7%E0%B9%88%E0%B8%AD%E0%B8%87%20%E0%B8%84%E0%B8%B7%E0%B8%AD%20%E0%B8%AA%E0%B8%B2%E0%B8%A3%E0%B8%AB%E0%B8%A5%E0%B9%88%E0%B8%AD%E0%B8%A5%E0%B8%B7%E0%B9%88%E0%B8%99%E0%B9%80%E0%B8%84%E0%B8%A3%E0%B8%B7%E0%B9%88%E0%B8%AD%E0%B8%87%E0%B8%A2%E0%B8%99%E0%B8%95%E0%B9%8C,%E0%B9%80%E0%B8%A7%E0%B8%A5%E0%B8%B2%20%E0%B8%97%E0%B8%B3%E0%B9%83%E0%B8%AB%E0%B9%89%E0%B9%80%E0%B8%81%E0%B8%B4%E0%B8%94%E0%B8%84%E0%B8%A7%E0%B8%B2%E0%B8%A1%E0%B8%A3%E0%B9%89%E0%B8%AD%E0%B8%99)