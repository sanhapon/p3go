---
title: "ORA Good Cat รถยนต์ไฟฟ้า 100% จากค่าย GWM รุ่น 500 Ultra ขับได้ 500 กม. ต่อการชาร์จ (มาตรฐาน NEDC)"
date: "2023-01-09"
slug: "ora-good-cat"
category: "รถยนต์ไฟฟ้า"
keywords: "รถยนตร์ไฟฟ้า, ev car review"
mainPicture: "/images/blog/ev/ora-good-cat-1.jpeg"
---

ORA good cat เป็นรถที่มีที่มาจากประเทศจีน เพิ่งเกิดขึ้นเมื่อปี 2018 ซึ่งมีการพัฒนาภายใต้บริษัท Great Wall Motors โดยมีความคาดหวังให้ ORA ได้ลุยตลาดรถยนต์ไฟฟ้า ซี่งได้รับการตอบรับในตลาดรถยนต์จีนเป็นอย่างดี จนทำให้เกิดกระแสรถ EV ที่เพิ่มมากขึ้นตามท้องถนนในจีนแทบทุกวัน 

สำหรับในประเทศไทย ORA Good Cat มีให้เลือกอยู่ทั้งหมด 3 รุ่น ได้แก่รุ่น
* 400 TECH ที่มีระยะวิ่งสูงสุดต่อการชาร์จเต็ม 400 กิโลเมตร ในราคา 989,000 บาท
* 400 PRO ที่มีระยะวิ่งสูงสุดต่อการชาร์จเต็ม 400 กิโลเมตร ในราคา 1,059,000 บาท
* 500 ULTRA ที่มีระยะวิ่งสูงสุดต่อการชาร์จเต็ม 500 กิโลเมตร ในราคา 1,199,000 บาท

สำหรับ การออกแบบในรุ่นนี้ จะเป็นแบบ Retro Futuristic เป็นการผสมผสานระหว่างความย้อนยุคกับอนาคต รถยนตร์เป็นแบบ Hatchback เปิดด้านหลังได้ ไฟหน้าเป็นแบบ LED โลโก้ที่อยู่ด้านหน้าจะเป็น คล้ายๆ กับเครื่องหมายตกใจ !
ขนาดล้อของ รุ่น 500 Ultra มีขนาด 18 นิ้ว ยางเป็นสำหรับระยนตร์ไฟฟ้าโดยเฉพาะยี่ห้อ GT ขนาดยาง 215/50R18 กระจกมองข้างไม่ธรรมดา แต่ติดกล้องไว้ด้วย จริงๆแล้ว ORA Good Cat มีกล้องรอบคัน ช่วยให้การจอดหรือขับขี่ได้ปลอดภัยมากขึ้น

<br />
แบตเตอรี่
* รุ่น 400 Tech และ 400 Pro ใช้ แบตเตอรี่ตวามจุ 47.78 kwh ระยะทางวิ่ง 400 กิโลเมตร พละกำลังสูงสุด 143 แรงม้า แรงบิด 210 นิวตันเมตร
* รุ่น 500 Ultra ใช้ แบตเตอรี่ตวามจุ 63.139 kwh ระยะทางวิ่ง 500 กิโลเมตร พละกำลังสูงสุด 143 แรงม้า แรงบิด 210 นิวตันเมตร

<br />
ในส่วนของสมรรถนะ สามารถทำความเร็วสูงสุดได้ 152 กิโลเมตร/ชั่วโมง พร้อมกับอัตราเร่งที่รวดเร็วว่องไว และการตอบสนองที่มาแบบทันทีทันใด โหมดการขับขี่มี 5 แบบ ประกอบด้วย โหมดมาตรฐาน เน้นความสมดุลระหว่างสมรรถนะและประสิทธิภาพการใช้พลังงาน, โหมด eco เน้นขับขี่แบบประหยัดพลังงาน, โหมด eco+ เน้นการประหยัดพลังงานสูงสุด, โหมด sport เน้นการตอบสนองที่ว่องไว สนุกเร้าใจ แต่กินพลังงานมากที่สุด และโหมดอัตโนมัติที่จะปรับการตอบสนองของรถตามลักษณะการขับขี่ได้เองโดยอัตโนมัติ

<img src="../../images/blog/ev/ora-good-cat-2.jpeg" width="70%"></img>

<br />
สำหรับอุปกรณ์ความปลอดภัยในรถยนต์ ใส่มาให้อย่างครบครัน ประกอบด้วย ถุงลมนิรภัย 6 ตำแหน่งรอบห้องโดยสาร (คู่หน้า 2 ตำแหน่ง, ด้านข้าง 2 ตำแหน่ง, ม่านนิรภัย 2 ตำแหน่ง) ระบบป้องกันล้อหมุนฟรีและควบคุมการลื่นไถล ระบบควบคุมการทรงตัว ระบบช่วยออกตัวบนทางลาดชัน ระบบควบคุมการเบรกขณะเข้าโค้ง เซนเซอร์กะระยะด้านหน้า-ด้านหลัง 6 จุดระบบเตือนเมื่อใช้ความเร็วสูงเกินกำหนด มีระบบสร้างเสียงเตือนผู้คนรอบข้าง ระบบตรวจสอบแรงดันลมยาง และจุดยึด isofix ในภาพรวมถือว่ามีครบทั้งหมดตามมาตรฐานรถยนต์สมัยใหม่

<br />
นอกจากนี้ รถยนต์ทุกคันมาพร้อมการรับประกันคุณภาพตัวรถ (Factory Warranty & Roadside Assist) ครอบคลุมระยะเวลา 5 ปี หรือระยะทาง 150,000 กิโลเมตร พร้อมการรับประกันแบตเตอรี่ 8 ปี หรือระยะทาง 180,000 กิโลเมตร