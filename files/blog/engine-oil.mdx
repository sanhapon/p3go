---
title: ข้อควรรู้เกี่ยวกับการเปลี่ยนถ่ายน้ำมันเครื่อง
date: "2021-07-23"
slug: "engine-oil"
---

สำหรับคนที่รักรถการดูแลเครื่องยนต์ถือว่าเป็นปัจจัยพื้นฐานที่สำคัญในการช่วยบำรุงรักษาและยืดอายุการใช้งานให้นานมากขึ้น โดยการดูแลรถยนต์ขั้นพื้นฐานแบบง่าย ๆ ก็คือ การเปลี่ยนถ่ายน้ำมันเครื่อง โดยการเปลี่ยนถ่ายน้ำมันเครื่องนั้นก็ขึ้นอยู่กับระยะทางที่ใช้งานด้วย ถึงแม้จะดูเป็นเรื่องง่าย ๆ แต่ยังมีหลายคนที่ละเลยตรงจุดนี้ ซึ่งในวันนี้เราจึงได้รวบรวมข้อควรรู้เกี่ยวกับการเปลี่ยนถ่ายน้ำมันที่คนรักรถไม่ควรพลาด พร้อมกับคำแนะนำในการเลือกถ่ายน้ำมันที่ไหนดีและยี่ห้อน้ำมันเครื่อง เผื่อเป็นแนวทางในการตัดสินใจ
\
\
น้ำมันเครื่อง คือ สารหล่อลื่นที่คั่นกลางระหว่างผิวของชิ้นส่วนภายในเครื่องยนต์ ทำหน้าที่เป็นฟิล์มเคลือบชิ้นส่วนโลหะ สามารถช่วยลดการเสียดสีและการสึกหรอของวัตถุโลหะ ขณะที่มีการเคลื่อนไหวของเครื่องยนต์โดยเฉพาะอย่างยิ่งเวลาสตาร์ตรถ นอกจากนี้ น้ำมันเครื่องยังมีประโยชน์อื่นๆ อีกมากมาย ในการช่วยระบายความร้อนให้ชิ้นส่วนเครื่องยนต์ ป้องกันการเกิดสนิม การกัดกร่อน คราบเขม่า และการสะสมสิ่งสกปรกและผงโลหะที่อาจทำให้เกิดการอุดตันภายในชิ้นส่วนเครื่องยนต์ ไปจนถึงการป้องกันการเกิดปฏิกิริยาออกซิเดชั่น ซึ่งช่วยรักษาคุณภาพน้ำมัน ซึ่งหากน้ำมันเครื่องหนืดไปหรือหนืดน้อยไป น้ำมันเครื่องจะไม่สามารถไหลเวียนและให้การหล่อลื่นเครื่องยนต์ได้อย่างมีประสิทธิภาพ ดังนั้น การเลือกใช้น้ำมันเครื่องที่เหมาะสมจึงมีความสำคัญอย่างยิ่งและยังช่วยให้รถทำงานได้อย่างมีประสิทธิภาพ เปรียบเสมือนตัวช่วยสูบฉีดหัวใจของเครื่องยนต์ให้ทำงานได้เต็มที่
